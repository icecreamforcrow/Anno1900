399
Ordinariats-Blatt
der
Königgräzer Diözese.
1900. vi. He«. Nro. 61.
Eduardus Joannes Nepomucenus,
Episcopus Reginae-Gradecensis
venerabili clero suo dioecesano salutem et benedictionem!
Quis nostrum, dilectissimi, non optaret fidelis servus et prudens, praepositus familiae
Domini commodi atque utilitates commissi sibi populi curans, a summo Pastore inveniri?
Quis nostrum nollet verbum vitae in aeternitatis cibum alendae familiae dispendere? Igno-
scite ergo, si episcopus vester sui officii esse putat, non solum populum, sed etiam clerum,
qui sublimiori certe modo familiam suam constituit, paternis, seu, quod forsan magis placet,
fraternis, alloqui verbis?
Praesertim hisce diebus, quibus undevigesimum ad suum finem vergit saeculum,
praedicationis officium suis subtrahere nullo modo episcopo licet. Sic enim a Creatore nostro
et Factore temporum conditi sumus, ut promptior sit animus coelestia meditari, cum terre-
strium vanitatem ad finem quemdam currentia tempora praedicent.
Quam fortis, dilectissimi, praedicator est moriens hocce saeculum?! Quas nobis a
Deo datas gratias in memoriam vocat? Quam vehementer ingratitudinem nostram erga Deum
exprobrat?
Hoc enim saeculo ad imaginem suam creavit me Omnipotens! Hoc saeculo supernus
iste Artifex depravatam imaginem suam baptismi aqua in me reparavit et, qui solus Vita est,
non solum vita per aliquot annos duratura, ut cemimus in animalibus, sed aeterna simulque
supernaturali beata vita me donavit, filium suum, catholicumque prae multis aliis fecit.
Sed eheu! Hocce ipso saeculo advenit hora— utinam aeternae oblivioni dari pos-
set,— in qua ego infelicissimus et ingratissimus tanta Dei dona quasi nihil reputans mor-
taliter peccavi! Sed, cujus misericordiae non est numerus, Ipse per bonos parentes, magistros
et sacerdotes edocuit me in poenitentia remedium inveniri posse et gratia sua sicut quon-
dam Moyses aquam e petra e corde meo durissimo lacrimas compunctionis eduxit, a peccato
meo me mundavit, in numerum filiorum suorum me iterum assumpsit, imo, ne iterum do-
mum paternam deseram, panem de coelo, corpore suo pretiosissimo me refecit.

400
Et hoc quot vicibus fecit? Post prioribus pejores et in infinitum multiplicatas in-
iurias, quibus eum affeci, iterum ac iterum ad ignoscendum mihi erat paratus.
Et talem foedum, millies in infernum projiciendum, peccatorem benignissimus Do­
minus de mundo et in sacerdotem sibi ad offerendum sacrificium, ad regendum et pascen
dum populum suum elegit!
Et hisce non contentus hoc saeculo ad finem vergente me haec vobis scribentem,
me, qui non beneficia sed poenas promerui, ad saeerdotii apicem provexit. quam vis compre-
hendere non potuerim. cur tot aliis praetermissis in me sibi complacuerit.
Carissimi! Talia— et utique etiam alia plurima— praestitit nobis Deus noster
labente hoc saeculo!
Eia, trat res, venite adoremus Dominum! Venite adoremus incomprehensibilia con-
silia eius! Venite et clamemus: Quis sicut Dominus Deus noster, qui de stercore peccatorum
erigens pauperes cum principibus populi sui collocavit nos. Venite, et sacrificemus ei
hostiam lau dis. Eoque magis praedicemus nos sacerdotes magna quae nobis fecit, qui potens
est, quo plus nos, quam laici, a Domino accepisse cernimur. Et si populum ad triduanas
gratiarum actiones invitamus ipsi dulciora laudis cantica corde, ore et opere triduo isto
Domino canamus.
2.) Ast non sufficiunt etiam ferventissimae gratiarum actiones Scribit enim magnils
divinae nativitatis Jesu Christi doctor: Si dixerimus, quoniam peccatum non habemus ipsi nos
seducimus et veritas in nobis non est. I. Joan. 1; 8. Si enim discipulus, quem diligebat Jesus,
86 a peccato non eximit, quomodo potero ego andere me segregatum a peccatoribus putare.
Nolo ergo, Domine, dissimulare peccata mea, sed potius recogitabo tibi omnes annos meos in
amaritudine animae meae. Is. 38, 15.
Ponarn ante faciem meam omnia peccata adolescentiae meae, in memoriam revocabo
peccata, quae commisi, cum factus essem vir et quomodo iam senescens quotidie pecco. Sed
leviora forsan erunt, quae commisi ut liomo, graviora autem, quibus te offendi ut sacerdos,
qui maiora percepit, qui melius atrocitatem peccati cognoscit, qui peccando alios ad peccata
trahit. Cogitabo, quomodo curam populi mihi commissi gessi, ut magister et praedicator. quo­
modo ut pastor. Sed praeprimis cogitabo de sacerdotio meo, an non contaminaverim altare
Domini peccato grandi immund'us accedens ad Sancta sanctorum? An similis semper, fui et
suin illi, qui semper virgo supra pectus Domini sacra mysteria instituentis et celebrantis re-
cubuit. Admirans potestatem clavium mihi concessam in memoriam mihi revocabo modum,
quem in audiendis confessionibus sanorum et infirraorum observavi. Et quoniam sacerdos etiam
fructum labiorum confitentiuin nomini Domini ut sacrificium laudis simulque pro peccatis
populi quotidie offene debet ita, ut beneficiatus hoc liharnen Deo negans, hoc adminiculo
populum privans, fructus benificii suos non faciat, intrare curabo in iudicium de hoc servitio
mecum coram te Dom ine.
Et quoniam, ut fidelibus hisce diebus nuntiabo, flagellis iracundiae hoc labente
saeculo castigat gentes Dominus et cum a veritate non sit procul qui dicit, „quales sacerdo­
tes tales populi“, procumbam coram Deo et clamabo: Peccavimus et inique egimus receden-
tes a te, et deliquimus in omnibus. Et praecepta tua non audivimus, nec observavimus, nec
fecimus sicut praeceperas nobis, ut bene nobis esset. Omnia ergo, quae induxisti super nos,
et universa, quae fecisti nobis, in vero judicio fecisti. Et tradidisti nos in manibus iniquo-
rum, et pessimorum. Et nunc non possumus aperire os, confusio et opprobrium facti sumus
servis tuis et bis qui colunt te.— Ne quaesumus tradas nos in perpetuum propter nomen
tuum, et ne dissipes testamentmn tu um, neque auferas a nobis misericordiain tuam. Et nunc
sequimur te in toto corde et timemus te et quaerimus faciem tuam. Et erue nos in mirabili-
bus tuis et da gloriam nomini tuo Domine. Et sei an t inimici tui, quia tu es Dominus Deus
solus et gloriosus super orbem terarum. Dan. 3.
3.) Carissimi! Utinam non descipiat Dominus hoc contriti et humiliati cordis nostri

401
sacrificium, ut mundati, refrigerati et roborati ingredi possimus instans saeculum vigesimum,
de quo, quod praeterlapso melius futurum sit, sperat ipse summus Pontifex noster.
Finis enim saeculi nostri videtur esse quasi hora, qua in multis locis catholiei, quasi
de somno tepiditatis et indifferentismi surgunt malis, quae gentes patiuntur, et quibus ma-
iora timent, excitatü Testatur hoc etiam annus sanctus 1900, qui tarn multos etsi diversis-
simis linguis loquentes Romain ad sepulchra Apostolorum, ad fundameutum ecclesiae, ad se-
dem Petri successoris traxit. Quid aliud hoc insperatum ab inimicis factum ostendit, nisi
quod Jesus Christus in permultis cordibus vivat nunc et in futurum. Mihi ipsi datum est,
ut mense Decembri 1899 vobis, dilectissimi, nuntiavi, vidisse et honorasse venerandum senem,
in quo Petrus, quasi nunquam moriens, praesidet ecclesiae, imo qui ipsius Christi Yicarius
est in terra ita, ut honor, quem ei exhibemus in Petrum et in eum, cuius Petrus primus
vices gessit, redundet,
Nolo repetere, quod in litteris pastoralibus populo nostro datis dixi de mea privata
a saneto Patre mihi concessa audientia. Solum id silentio praeterire hic non possum, quod
supremus iste naviculae Petri Gubernator etiam clero meo benedicat. et quod omnes episco-
pos et sacerdotes, omnes laicos cujuscunque nationis paterno ainore amplectatur. Dilectissi­
mi fratres et filii! Quäle spectaculum 1 Beatissimus Pater corona episcoporum, sacerdotum,
laieorum omnium linguarum circumdatus! En quomodo impletur hic illud Jesu Christi ver-
bum: ut omnes unum sint.
Utinam, fratres, vere unum simus! Utinam inter nos ipsos non invenirentur, qui
non amant unitatem! Utinam etiam ad nos non pertineat beati Jacobi mterrogatio et respon-
sio: Uncle bella et Utes in vobis? Nonne ex concupiscentiis vestris. Jac. 4, 1.
Audiamus ergo, dilectissimi, vocem beatissimi Patris Leonis XIII, qui non cessat
commendare catholicis concordiam, qui non cessat malum statum rei catholicae discordia,
inobedientia, forsan et superbia eoruin, qui eam defendunt, causatam, stragesque nostras,
quas ubique nostra culpa patimur, ob oculos ponere.
Scio fratres. bene scio, in rebus politicis non dari infallibilitatem. sed melius est.
si erro humili submissione, quam superba elatione. In aeternum verum manet verbum: Su-
perbis Deus resistit, humilibus autem dat gratiam. Jac. 4, 6.
Jesum Christum, qui semetipsum humiliavit factus obediens, Jesum Christum, qui
mitis est et humilis corde imitando adlaboremus unitati, quae benedictionem super labores
nostros intra et extra templorum nostro rum spatia subeundos de coelo descendere facit.—
Imitemur autem et cliaritatem Salvatoris nostri.
Satis sit fratres, si mundus nos odit. Sed eben! Novissimis praesertim diebus, video fe-
ram quandam saevissimam, quae ipsos pastores ovium dilacerare studet, et odium, nomen est
illi. Quid enim aliud nisi odium potuit dictare, quae catholiei contra catholicos, imo sacerdotes
contra sacerdotes et episcopos novissime diebus istis publice loquuntur et scribunt, imo et laicis
— mundique hujus magnatibus— indicant! Carissimi! Qualis caecitas, qualis perversitas, quam
grande peccatum hisce luctuosis temporibus ad irrisiones, calumnias et humiliationes fratrum
et patrum scriptis publice datis odio abripi et peccatis rei catholicae et sacerdotibus pro-
ficere posse putare!
Filioli mei- praedicabat sanctus Joannes,— diligite invicem. Ignoscite et ignos-
cetur vobis. Nolite sine misericordia judicare infirmitates fratrum, sed potius propriae infir-
mitatis conscii misericordiam Dei vobis et aliis implorate. Utinam ergo tristia, quae con-
scientia dictante, dicere mei officii esse putavi, relinquamus saeculo emorienti, novumque
chai'itate, unitatis amore, praesertim gratia pleni, ingrediamur.
Jesus Christus heri et hodie ipse et in saecula! Heb. 13, 8. Jesus Christus ergo vitae
nostrae, Jesus Christus Pastor bonus et pastoralis zeli nostri et in futuro saeculo praelucens
sit exemplar.

402
Carissimi! Nescimus diem neque horain. Sed tarnen certe scimus cursu saeculi vi-
gesimi nobis esse moriendum! Vanum est— dicit libellus de imitatione Christi— longam
vitam sperare, bonam autem non curare. Eo magis vanum bonam vitam non curare, cum
multis nostrnm dies mortis vieinior sit.
Abnegantes ergo saecularia desideria sobrie, pie et juste vivamus. Tit. 2, 12. Honeste
ambuletnus, non in comessationibus et ebrietatibus. non in cubilibus et impudicitiis, non in conten-
tione et aemulatione, sed induamus Dominum Jesum Christum. Rom. 13; 12, 13.
Et hoc est, fratres, sine quo in vanum laboramus. Sit ergo vita nostra error um re*
futatio; nostra Jesu Christi in Omnibus imitatio peccatorum sit conversio; ecclesiae, qua
Jesus Christus hanc sponsern suam amavit, filialis dilectio sit nostra victoria; Crux Christi
nostra aeterna sit salvatio.
Et, hoc ut nobis benignitate divina concedatur, percipite et vos venerabiles sacerdo-
tes, benedictionem beatissimi Patris per manus meas.
Benedicat vos omnipotens Deus, Pater et Filius et Spiritus sanctus. Amen.
Datum Reginae-Gradecii ad 6nein saeculi post Christum natum undevigesimi.
Eduardus Joannes Jsep.,
episcopus.
Druck, bisch. Druckerei in Königgräz.— Selbstverlag.

